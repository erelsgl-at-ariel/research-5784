<div dir='rtl' lang='he'>

למי הקורס לא מתאים
==================

סטודנטים יקרים,

אני שמח מאד שנרשמתם לקורס תכנות אלגוריתמים מחקריים.
עם זאת, חשוב לי לציין שהקורס אינו מתאים לכולם.

א. הקורס משלב הבנת אלגוריתמים מחקריים עם תיכנות ברמה גבוהה. 
לכן הקורס מומלץ רק לסטודנטים שהצליחו בשני סוגי הקורסים - קורסי אלגוריתמים וקורסי תיכנות.

ב. הקורס כולל מטלה בכל שבוע, הדורשת כ-5-10 שעות עבודה.
לכן הקורס לא מומלץ לסטודנטים שהסמסטר שלהם עמוס במיוחד בעבודה או קורסים אחרים.

ג. חלק מהציון בקורס הוא תחרותי - כדי לקבל ניקוד על הצגת מטלות, 
צריך להגיש את המטלות הטובות ביותר - וזה אומר שלא כולם יוכלו להציג ולקבל 100.
למרות שאין בחינה סופית, התפלגות הציונים בקורס בשנה שעברה היתה דומה לקורס עם בחינה - ממוצע 75, כ-20% מצטיינים ו-20% נכשלים.
[ראו כאן הסבר מפורט על חישוב הנקודות](grade-rules.md).

ד. הצגת המטלות דורשת נוכחות בשיעור - בכיתה או בזום (אי אפשר להציג בשעת הקבלה או בזמן אחר).
לכן הקורס לא מתאים לסטודנטים שאינם פנויים בשעות של השיעור.

אז אם אתם מאד עסוקים, לא יכולים להגיע לשיעור, וחוששים לקבל ציון נמוך שיפגע לכם בממוצע - הקורס כנראה לא בשבילכם. מומלץ לנצל את תקופת השינויים הקרובה כדי למצוא קורס בחירה אחר.

מצד שני, אם יש לכם הרבה זמן להשקיע, או שאתם באים רק ללמוד דברים חדשים ולא לחוצים מהציון - ברוכים הבאים!
</div>
