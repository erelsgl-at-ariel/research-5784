# תכנות אלגוריתמים מחקריים - אתר הקורס
## קורס באוניברסיטת אריאל, בית-הספר למחשוב, סמסטר ב ה'תשפ"ד
----


מטרת הקורס היא ללמד אתכם, הסטודנטים, לחבר את עולם המחקר התיאורטי במדעי המחשב, עם עולם התיכנות המעשי.   עד סוף הקורס, תדעו:

*  לקרוא מאמר מחקרי מהשנים האחרונות המתאר אלגוריתם חדש;
* להבין את אופן פעולת האלגוריתם ואת היתרונות שלו על-פני אלגוריתמים קיימים;
* ולתכנת את האלגוריתם בשפת פייתון. 

הכישורים האלה יועילו לכם בין אם תבחרו לעבוד בתעשיה או באקדמיה:

* בתעשיה – הכישרון לקרוא להבין מאמר מחקרי ולתכנת אותו יאפשר לכם להתעדכן באופן שוטף בחידושים הנמצאים בחזית המחקר, וליישם אותם בעבודתכם בתעשיה. 
* באקדמיה – הכישרון לתכנת מאמר מחקרי יעזור לכם לכתוב הדמיות ולבצע ניסויים השוואתיים בין אלגוריתמים, ויסייע לכם לקדם את חזית המחקר.

לפרטים נוספים על הקורס, ראו:

* [המטלות וכללי חישוב הציון בקורס](grade-rules.md)
* [למי הקורס לא מתאים](disclaimer.md)
* [תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf)
* [רשימת מאמרים לבחירה](papers.md) - הרשימה תתעדכן לקראת תחילת הסמסטר.


## תודות
החלק התיכנותי של הקורס נכתב על-ידי **מעוז גרוסמן**.

